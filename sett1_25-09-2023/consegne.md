#### - ESERCIZIO 1
Scrivere un programma C che dichiari una variabile per ogni tipo studiato (usando anche i qualificatori `short`, `long`, `signed` e `unsigned`), ne stampi il valore e l’occupazione di memoria in byte. Utilizzare TUTTI gli argomenti della funzione `printf()` studiati e TUTTE le diverse varianti (modificatore, campoMinimo, precisione, modificatoreLunghezza). Per ogni chiamata alla funzione `printf()`, mostrare a video anche il numero di caratteri che quest’ultima ha stampato. 

Stampare inoltre il valore minimo e il valore massimo ammissibile per ogni tipo utilizzato. Commentare adeguatamente il programma.

#### - ESERCIZIO 2
Scrivere un programma C che chieda all'utente di inserire il numero di miglia percorse e il numero di galloni di benzina consumati. Il programma deve poi calcolare e visualizzare il valore di miglia per gallone usando due cifre decimali. 

Successivamente, il programma deve convertire il valore miglia per gallone in litri per 100 km, come si usa per esprimere il consumo di carburante in Europa, e visualizzare il risultato, usando 3 cifre decimali. Usare costanti simboliche per i due fattori di conversione. Commentare adeguatamente il programma.